ওরে   চিত্ররেখাডোরে বাঁধিল কে— বহু-   পূর্বস্মৃতিসম হেরি ওকে।
কার তুলিকা নিল মন্ত্রে জিনি   এই মঞ্জিল রূপের নির্ঝরিণী— স্থির নির্ঝরিণী।
           যেন   ফাল্গুন-উপবনে শুক্লরাতে   দোলপূর্ণিমাতে
             এল    ছন্দমুরতি কার নব-অশোকে॥
                    নৃত্যকলা যেন চিত্রে-লিখা
           কোন্‌     স্বর্গের মোহিনী-মরীচিকা।
        শরৎ-নীলাম্বরে তড়িৎলতা   কোথা হারাইল চঞ্চলতা।
হে   স্তব্ধবাণী,   কারে দিবে আনি   নন্দনমন্দারমাল্যখানি—  বরমাল্যখানি
           প্রিয়-   বন্দনাগান-জাগানো রাতে
                      শুভ    দর্শন দিবে তুমি কাহার চোখে?।
