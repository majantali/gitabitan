 তুমি কাছে নাই ব'লে হেরো, সখা, তাই
 আমি বড়ো' আমি বড়ো' বলিছে সবাই।
           ( সবাই বড়ো হল হে।
 সবার বড়ো কাছে নেই ব'লে সবাই বড়ো হল হে।
 তোমায় দেখি নে ব'লে তোমায় পাই নে ব'লে,
           সবাই বড়ো হল হে। )
 নাথ, তুমি একবার এসো হাসিমুখে,
 এরা ম্লান হয়ে যাক তোমার সম্মুখে।
           ( লাজে ম্লান হোক হে।
 আমারে যারা ভুলায়েছিল লাজে ম্লান হোক হে।
 তোমারে যারা ঢেকেছিল লাজে ম্লান হোক হে। )
 কোথা তব প্রেমমুখ, বিশ্ব-ঘেরা হাসি—
 আমারে তোমার মাঝে করো গো উদাসী।
( উদাস করো হে, তোমার প্রেমে—
 তোমার মধুর রূপে উদাস করো হে। )
 ক্ষুদ্র আমি করিতেছে বড়ো অহঙ্কার—
 ভাঙো ভাঙো ভাঙো, নাথ, অভিমান তার।
           ( অভিমান চূর্ণ করো হে।
 তোমার পদতলে মান চূর্ণ করো হে—
 পদানত ক'রে মান চূর্ণ করো হে। )
