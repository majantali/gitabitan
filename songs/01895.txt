                    তবু  পারি নে সাঁপিতে প্রাণ ।
        পলে পলে মরি সেও ভালো, সহি  পদে পদে অপমান ॥
        কথার বাঁধুনি, কাঁদুনির পালা চোখে নাহি কারো নীর ।
        আবেদন আর নিবেদনের থালা  ব'হে ব'হে নত শির ।
        কাঁদিয়ে সোহাগ, ছি ছি একি লাজ !  জগতের মাঝে ভিখারির সাজ
        আপনি করি নে আপনার কাজ,  পরের ' পরে অভিমান ॥
        আপনি নামাও কলঙ্কপশরা,  যেয়ো না পরের দ্বার
        পরের পায়ে ধ'রে মান ভিক্ষা করা  সকল ভিক্ষার ছার ।
        দাও দাও' ব'লে পরের পিছু পিছু  কাঁদিয়া বেড়ালে মেলে না তো কিছু
        মান পেতে চাও, প্রাণ পেতে চাও,  প্রাণ আগে করো দান ॥