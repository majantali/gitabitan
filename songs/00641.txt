মাধবী   হঠাৎ কোথা হতে   এল   ফাগুন-দিনের স্রোতে।
       এসে   হেসেই বলে,' যা ই  যা ই  যা ই।'
পাতারা     ঘিরে দলে দলে   তারে   কানে কানে বলে,
            'না  না  না।' 
          নাচে তা ই  তা ই  তা ই॥
আকাশের   তারা বলে তারে, ' তুমি এসো গগনপারে,
          তোমায় চা ই  চা ই  চা ই।'
পাতারা     ঘিরে দলে দলে   তারে   কানে কানে বলে,
            'না  না  না।' 
          নাচে তা ই  তা ই  তাই ॥ 
বাতাস   দখিন হতে আসে,   ফেরে   তারি পাশে পাশে,
          বলে, 'আ য় আ য় আ য়।'
বলে, 'নীল অতলের কূলে   সুদূর   অস্তাচলের মূলে
          বেলা যা য় যা য় যা য়।'
বলে, 'পূর্ণশশীর রাতি   ক্রমে   হবে মলিন-ভাতি
          সময় না ই  না ই  না ই।'
পাতারা   ঘিরে দলে দলে   তারে   কানে কানে বলে,
            'না   না   না।'
          নাচে তা ই  তা ই  তা ই॥
