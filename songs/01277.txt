 আমি    কান পেতে রই    ও আমার   আপন হৃদয়গহন-দ্বারে বারে বারে
 কোন্‌    গোপনবাসীর কান্নাহাসির   গোপন কথা শুনিবারে— বারে বারে॥
             ভ্রমর সেথা হয় বিবাগী    নিভৃত নীল পদ্ম লাগি রে,
 কোন্‌    রাতের পাখি গায় একাকী সঙ্গীবিহীন অন্ধকারে   বারে বারে॥
             কে সে মোর   কেই বা জানে,   কিছু তার    দেখি আভা।
             কিছু পাই    অনুমানে,   কিছু তার   বুঝি না বা।
             মাঝে মাঝে তার বারতা   আমার ভাষায় পায় কি কথা রে,
 ও সে    আমায় জানি পাঠায় বাণী    গানের তানে লুকিয়ে তারে   বারে বারে॥

