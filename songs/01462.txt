তুমি উষার সোনার বিন্দু প্রাণের সিন্ধুকূলে,
শরৎ-প্রাতের প্রথম শিশির প্রথম শিউলিফুলে॥
     আকাশপারের ইন্দ্রধনু ধরার পারে নোওয়া,
     নন্দনেরই নন্দিনী গো চন্দ্রলেখায় ছোঁওয়া
     প্রতিপদে চাঁদের স্বপন শুভ্র মেঘে ছোঁওয়া—
     স্বর্গলোকের গোপন কথা মর্তে এলে ভুলে॥
তুমি কবির ধেয়ান-ছবি পূর্বজনম-স্মৃতি,
তুমি আমার কুড়িয়ে-পাওয়া হারিয়ে-যাওয়া গীতি।
     যে কথাটি যায় না বলা কইলে চুপে চুপে,
     তুমি আমার মুক্তি হয়ে এলে বাঁধনরূপে—
     অমল আলোর কমলবনে ডকলে দুয়ার খুলে॥
