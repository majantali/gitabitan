 বসে  আছি হে    কবে    শুনিব তোমার  বাণী।
 কবে   বাহির  হইব জগতে  মম   জীবন  ধন্য মানি॥
 কবে   প্রাণ  জাগিবে, তব   প্রেম  গাহিবে,
 দ্বারে  দ্বারে ফিরি  সবার    হৃদয় চাহিবে,
 নরনারীমন  করিয়া হরণ   চরণে  দিবে আনি॥
 কেহ   শুনে না  গান,   জাগে  না প্রাণ,
 বিফলে  গীত-অবসান—
 তোমার  বচন করিব রচন   সাধ্য  নাহি নাহি।
 তুমি  না কহিলে  কেমনে কব   প্রবল  অজেয় বাণী তব,
 তুমি  যা বলিবে তাই  বলিব,   আমি  কিছুই না  জানি।
 তব  নামে আমি  সবারে ডাকিব,   হৃদয়ে  লইব টানি॥

