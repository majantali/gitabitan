               লহো লহো, তুলে লহো নীরব বীণাখানি।
 তোমার  নন্দননিকুঞ্জ হতে সুর দেহো তায় আনি
                 ওহে     সুন্দর হে সুন্দর॥
 আমি   আঁধার বিছায়ে আছি রাতের আকাশে
                         তোমারি আশ্বাসে।
           তারায় তারায় জাগাও তোমার আলোক-ভরা বাণী
                 ওহে   সুন্দর হে সুন্দর॥
           পাষাণ আমার কঠিন দুখে তোমায় কেঁদে বলে,
           ’পরশ দিয়ে সরস করো, ভাসাও অশ্রুজলে,
                ওহে  সুন্দর হে সুন্দর।’
            শুষ্ক যে এই নগ্ন মরু নিত্য মরে লাজে
                  আমার চিত্তমাঝে,
            শ্যামল রসের আঁচল তাহার বক্ষে দেহো টানি
                ওহে   সুন্দর হে সুন্দর॥

