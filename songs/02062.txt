বজ্রসেন।
      এ জন্মের লাগি
      তোর পাপমূল্যে কেনা মহাপাপভাগী
               এ জীবন করিলি ধিক্‌কৃত !
      কলঙ্কিনী, ধিক্‌ নিশ্বাস মোর তোর কাছে ঋণী
                   কলঙ্কিনী॥

শ্যামা।
     তোমার কাছে দোষ করি নাই, দোষ করি নাই।
     দোষী আমি বিধাতার পায়ে,
        তিনি করিবেন রোষ— সহিব নীরবে।
     তুমি যদি না কর দয়া  সবে না, সবে না, সবে না॥

বজ্রসেন।
     তবু ছাড়িবি নে মোরে ?

শ্যামা।
     ছাড়িব না, ছাড়িব না, ছাড়িব না॥
     তোমা লাগি পাপ নাথ, তুমি করো মর্মাঘাত।
     ছাড়িব না, ছাড়িব না, ছাড়িব না॥
