সজনি সজনি রাধিকা লো,   দেখ অবহুঁ চাহিয়া
মৃদুলগমন শ্যাম আওয়ে   মৃদুল গান গাহিয়া॥
পিনহ ঝটিত কুসুমহার,   পিনহ নীল আঙিয়া।
সুন্দর সিন্দুর দেকে   সীঁথি করহ রাঙিয়া॥
সহচরি সব নাচ নাচ   মিলনগীত গাও রে,
চঞ্চল মঞ্জরীরাব   কুঞ্জগগনে ছাও রে।
সজনি, অব উজার’ মঁদির   কনকদীপ জ্বালিয়া,
সুরভি করহ কুঞ্জভবন   গন্ধসলিল ঢালিয়া॥
মল্লিকা চমেলি বেলি   কুসুম তুলহ বালিকা,
গাঁথ যূথি, গাঁথ জাতি,   গাঁথ বকুলমালিক;
তৃষিতনয়ন ভানুসিংহ   কুঞ্জপথ চাহিয়া—
মৃদুলগমন শ্যাম আওয়ে   মৃদুল গান গাহিয়া॥

