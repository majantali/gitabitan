           আমারে    কে নিবি ভাই, সঁপিতে চাই আপনারে।
 আমার এই   মন গলিয়ে কাজ ভুলিয়ে সঙ্গে তোদের নিয়ে যা রে॥
      তোরা কোন্‌    রুপের হাটে    চলেছিস    ভবের বাটে,
              পিছিয়ে    আছি আমি    আপন ভারে—
      তোদের ওই   হাসিখুশি   দিবানিশি   দেখে মন   কেমন করে॥
      আমার এই   বাঁধা টুটে   নিয়ে যা   লুটেপুটে—
      পড়ে থাক্‌   মনের বোঝা ঘরের দ্বারে—
              যেমন ওই   এক নিমেষে   বন্যা এসে
                                ভাসিয়ে নে যায় পারাবারে॥
      এত যে    আনাগোনা    কে আছে    জানাশোনা,
                কে আছে  নাম ধ’রে মোর ডাকতে পারে?
      যদি সে    বারেক এসে   দাঁড়ায় হেসে
                          চিনতে পারি দেখে তারে॥

