 চিত্রাঙ্গদা। (আত্ম উদ্দীপনার গান)
  ওরে  ঝড় নেমে আয়,  আয়,  আয় রে আমার
               শুকনো পাতার ডালে
         এই বরষায় নবশ্যামের আগমনের কালে।
         যা উদাসীন, যা প্রাণহীন, যা আনন্দহারা,
         চরম রাতের অশ্রুধারায় আজ হয়ে যাক সারা—
         যাবার যাহা যাক সে চলে রুদ্র নাচের তালে।
         আসন আমার পাততে হবে রিক্ত প্রাণের ঘরে,
         নবীন বসন পরতে হবে সিক্ত বুকের 'পরে।
         নদীর জলে বান ডেকেছে, কূল গেল তার ভেসে—
         যূথীবনের গন্ধবাণী ছুটল নিরুদ্দেশে—
         পরান আমার জাগল বুঝি মরণ-অন্তরালে॥
