                দেশে দেশে ভ্রমি তব দুখ গান গাহিয়ে
           নগরে প্রান্তরে বনে বনে ।  অশ্রু ঝরে দু নয়নে,
               পাষাণ হৃদয় কাঁদে সে কাহিনী শুনিয়ে ।
           জ্বলিয়া উঠে অযুত প্রাণ,  এক সাথে মিলি এক গান গায়
           নয়নে অনল ভায় শূন্য কাঁপে অভ্রভেদী বজ্রনির্ঘোষে ! 
                   ভয়ে সবে নীরবে চাহিয়ে ॥ 
               ভাই বন্ধু তোমা বিনা আর মোর কেহ নাই ।
               তুমি পিতা, তুমি মাতা, তুমি মোর সকলই ।
            তোমারি দুঃখে কাঁদিব মাতা, তোমারি দুঃখে কাঁদাব ।
            তোমারি তরে রেখেছি প্রাণ,  তোমারি তরে ত্যজিব ।
                   সকল দুঃখ সহিব সুখে
                           তোমারি মুখ চাহিয়ে ॥