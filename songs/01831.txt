আমার    নিকড়িয়া-রসের রসিক কানন ঘুরে ঘুরে
    নিকড়িয়া বাঁশের বাঁশি বাজায় মোহন সুরে।
আমার  ঘর বলে, ⤗তুই কোথায় যাবি,  বাইরে গিয়ে সব খোয়াবি!'
আমার  প্রাণ বলে, ⤗তোর যা আছে সব যাক্‌-না উড়ে পুড়ে।'
ওগো,  যায় যদি তো যাক্‌-না চুকে,  সব হারাব হাসিমুখে—
আমি  এই চলেছি মরণসুধা নিতে পরান পূরে।
ওগো,  আপন যারা কাছে টানে  এ রস তারা কেই বা জানে—
আমার  বাঁকা পথের বাঁকা সে যে ডাক দিয়েছে দূরে।
এবার  বাঁকার টানে সোজার বোঝা পড়ুক ভেঙ্গে-চুরে॥
