 জাগো নির্মল নেত্রে  রাত্রির পরপারে,
 জাগো অন্তরক্ষেত্রে  মুক্তির অধিকারে॥
 জাগো ভক্তির তীর্থে  পূজাপুষ্পের ঘ্রাণে,
 জাগো উন্মুখচিত্তে,  জাগো অম্লানপ্রাণে,
 জাগো নন্দননৃত্যে  সুধাসিন্ধুর ধারে,
 জাগো স্বার্থের প্রান্তে  প্রেমমন্দিরদ্বারে॥
 জাগো ঊজ্জ্বল পুণ্যে,  জাগো নিশ্চল আশে,
 জাগো নিঃসীম শূন্যে   পূর্ণের বাহুপাশে।
 জাগো নির্ভয়ধামে,  জাগো সংগ্রামসাজে,
 জাগো ব্রহ্মের নামে,  জাগো কল্যাণকাজে,
 জাগো দুর্গমযাত্রী   দুঃখের অভিসারে,
 জাগো স্বার্থের প্রান্তে  প্রেমমন্দিরদ্বারে॥

