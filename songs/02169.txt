 অন্ধ।  যাও রে অনন্ত ধামে মোহ মায়া পাশরি—
            দুঃখ আঁধার যেথা কিছুই নাহি।
        জরা নাহি, মরণ নাহি, শোক নাহি যে লোকে—
            কেবলই আনন্দস্রোত চলিছে প্রবাহি।
        যাও রে অনন্ত ধামে, অমৃতনিকেতনে—
            অমরগণ লইবে তোমা উদার-প্রাণে।
        দেব-ঋষি রাজ-ঋষি ব্রহ্ম-ঋষি যে লোকে
            ধ্যানভরে গান করে একতানে—
        যাও রে অনন্ত ধামে জ্যোতির্ময় আলয়ে
            শুভ্র সেই চিরবিমল পুণ্য কিরণে—
        যায় যেথা দানব্রত সত্যব্রত পুণ্যবান
            যাও বৎস, যাও সেই দেবসদনে॥
