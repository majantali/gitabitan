     তোমারি তরে, মা, সাঁপিনু এ দেহ ।  তোমারি তরে, মা, সাঁপিনু প্রাণ ॥
     তোমারি শোকে এ আঁখি বরষিবে,   এ বীণা তোমারি গাহিবে গান ॥
     যদিও এ বাহু অক্ষম দুর্বল  তোমারি কার্য সাধিবে ।
     যদিও এ অসি কলঙ্কে মলিন  তোমারি পাশ নাশিবে ॥
     যদিও, হে দেবী, শোণিতে আমার  কিছুই তোমার হবে না
     তবু, ওগো মাতা পারি তা ঢালিতে  একতিল তব কলঙ্ক ক্ষালিতে
                 নিভাতে তোমার যাতনা ।
     যদিও, জননী, যদিও আমার  এ বীণায় কিছু নাহিক বল
     কী জানি যদি, মা, একটি সন্তান  জাগি উঠে শুনি এ বীণাতান ॥