 নিশীথশয়নে  ভেবে রাখি মনে,  ওগো  অন্তরযামী,
 প্রভাতে  প্রথম নয়ন  মেলিয়া  তোমারে হেরিব  আমি
                 ওগো  অন্তরযামী॥
 জাগিয়া  বসিয়া শুভ্র  আলোকে তোমার  চরণে নমিয়া পুলকে
 মনে  ভেবে রাখি  দিনের কর্ম  তোমারে সঁপিব  স্বামী
                 ওগো  অন্তরযামী॥
 দিনের  কর্ম সাধিতে  সাধিতে    ভেবে রাখি মনে  মনে
 কর্ম-অন্তে  সন্ধ্যাবেলায়  বসিব তোমারি  সনে।
 দিন-অবসানে  ভাবি ব’সে ঘরে   তোমার  নিশীথবিরামসাগরে
 শ্রান্ত  প্রাণের  ভাবনা বেদনা  নীরবে যাইবে নামি
                 ওগো  অন্তরযামী॥

