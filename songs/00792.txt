  মা কি তুই    পরের দ্বারে পাঠাবি তোর ঘরের ছেলে?
  তারা যে       করে হেলা, মারে ঢেলা, ভিক্ষাঝুলি দেখতে পেলে॥
                     করেছি  মাথা নিচু, চলেছি  যাহার পিছু
                         যদি বা  দেয় সে কিছু অবহেলে—
  তবু কি         এমনি করে ফিরব ওরে আপন মায়ের প্রসাদ ফেলে?।
                     কিছু মোর  নেই ক্ষমতা  সে যে ঘোর  মিথ্যে কথা,
                         এখনো  হয় নি মরণ শক্তিশেলে—
  আমাদের     আপন শক্তি আপন ভক্তি চরণে তোর দেব মেলে॥
                     নেব গো  মেগে-পেতে  যা আছে  তোর ঘরেতে,
                         দে গো তোর  আঁচল পেতে চিরকেলে—
আমাদের  সেইখেনে মান,  সেইখেনে প্রাণ,  সেইখেনে দিই হৃদয় ঢেলে॥

